# README voor IamMirte Project Website

## Door Stijn Heemskerk

Dit project is ontwikkeld als onderdeel van de Hackathon 2024.

### Over het Project

De IamMirte project website is geprogrammeerd voor het TU Delft Robotics Institute. Het doel van dit project is om met behulp van de MIRTE robot (www.mirte.org) zoveel mogelijk jongeren te enthousiasmeren voor wetenschap en techniek. De ontwikkeling van de robot en het bijbehorende lesmateriaal wordt volledig verzorgd door de TU Delft en is open source. Om dit initiatief toegankelijker te maken voor docenten, verkoopt de non-profitorganisatie IamMirte de robots als pakketten, waarbij gestreefd wordt naar een inclusieve keten van toeleveranciers. De winst die hieruit voortkomt, wordt geïnvesteerd in workshops voor scholen in kansarme wijken.

Momenteel is het echter nog niet mogelijk om bestellingen via de website te plaatsen, wat wel de wens is. Dit zou het bestellen van de robot laagdrempeliger maken.

### Doelgroep

De website zal voornamelijk bezocht worden door docenten van basis- en middelbare scholen, maar ook particulieren kunnen hier terecht. Hoewel in eerste instantie de focus ligt op Nederlandse docenten, is het uiteindelijke doel om ook Engelstalige bezoekers te bedienen. De meeste bezoekers zullen de website gebruiken om een MIRTE robot te kopen. Alle overige informatie en documentatie is te vinden op de website van de robot zelf: www.mirte.org. Echter, scholen uit kansarme wijken die interesse hebben in workshops met MIRTE moeten hier ook relevante informatie kunnen vinden.

### Team

Dit project is een gezamenlijk initiatief van Team Blauw, groep 8. Het team bestaat uit:

- Stijn Heemskerk (lead developer, software developer student en scrum master)
- Joep de Nooijer (software developer student)
- Giovanni Krapels (software developer student)
- Abdel Ahmed (software developer student)
- Quinten Does (software developer student)

### Technologieën

Voor de ontwikkeling van dit project hebben we voornamelijk gebruik gemaakt van HTML, CSS en JavaScript. Uiteindelijk hebben we ook Vue.js geïntegreerd.

### Werkwijze

De sourcecode wordt beschikbaar gesteld via Git.

### Extra Aandachtspunten

Een uitdaging van dit project is de wens om het te ontwikkelen in Vue.js, met daarbij een integratie voor iDeal-betalingen. Dit is waar de complexiteit zich bevindt.

### Materialen

Hoewel er al een website is met basisinformatie (www.iammirte.org), is het doel om deze te vervangen. De huidige website is echter gebouwd met WordPress en is daarom niet geschikt als startpunt voor dit project.